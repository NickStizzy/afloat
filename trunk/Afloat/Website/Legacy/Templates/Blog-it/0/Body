<p>
	Be', è andata. Eccoci qui ad un nuovo momento della verità, con la <a href="Download/">versione nuova di Afloat</a> pronta da scaricare.</p>
<p>
	Innanzitutto devo ringraziarvi. Tutti quanti voi. In poco più di una settimana, ci sono stati <strong>milleottocento (!!!)</strong> download. Wow. Me ne aspettavo tipo cinquanta o giù di lì. Giuro.</p>
<p>
	Dunque, come segno della mia gratitudine, ho lavorato per levare un po' di bachi orribili e interfaccia rompiscatole e ho migliorato Afloat. Non ci sono molte nuove funzionalità, ma ho cercato semplicemente di migliorare e sistemare per bene il lavoro che avevo iniziato con la prima versione. Sto lavorando a nuove funzionalità… ma questa è una questione per una versione pre-rilascio futura, prima di finire con una bella 1.0 fatta e finita.
</p>
<p>Detto questo… <strong>mi serve aiuto</strong>. </p>
<p>
	Ci sono quasi duemila utenti di Afloat nel mondo in questo momento, sapete? E io conosco a malapena due lingue. E, come italiano, so bene quanto sia importante localizzare un programma. Per cui vi devo chiedere: <strong>c'è qualcuno a cui va di spendere un po' di tempo per localizzare Afloat nella propria lingua? </strong> Già ora non c'è molto da localizzare, e la crescita che prevedo sarà di dieci-venti stringhe per release — non ci vuole moltissimo. Giuro.
</p>
<p>
	Quindi, se qualcuno vuole aiutare, sto cercando principalmente persone in grado di tradurre il programma in <strong>tedesco, spagnolo o giapponese</strong> (poiché queste sono le lingue parlate nei paesi in cui ci sono stati più download, oltre a quelli anglofoni e all'Italia). Se vi va, bastano due righe a <a href="mailto:millenomi+afloat@gmail.com">millenomi+afloat@gmail.com</a> o al <a href="aim:GoIm?screenname=evthethinker">mio account di chat AIM</a>. Grazie milioni!						</p>
<p>
	firmato, - ∞
</p>